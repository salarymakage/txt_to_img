អ្នកឧកញ៉ា គិត ម៉េង ប្រធានសភាពាណិជ្ជកម្មកម្ពុជា និងជាប្រធានក្រុមប្រឹក្សាពិគ្រោះយោបល់ធុរកិច្ចអាស៊ានសម្រាប់កម្ពុជា បានជំរុញឱ្យវិស័យឯកជនរបស់កម្ពុជា ចាប់យកគំនិតច្នៃប្រឌិតប្រកបដោយនវានុវត្តន៍ ធ្វើពិពិធកម្មទីផ្សារ និងភាពបត់បែនតាមយុទ្ធសាស្ត្រចំពេលមានភាពមិនប្រាកដប្រជានៃសេដ្ឋកិច្ចសកល។
អ្នកឧកញ៉ា គិត ម៉េង បានថ្លែងបែបនេះ ក្នុងឱកាសឱកាសអញ្ជើញជាអធិបតី ក្នុងពិធីបើកវេទិកាធុរកិច្ច និងនវានុវត្តន៍២០២៥ នារសៀលថ្ងៃទី០២ ខែកក្កដា ឆ្នាំ២០២៥ នៅសណ្ឋាគាររ៉េស៊ីដង់សុខាភ្នំពេញ។
អ្នកឧកញ៉ា គិត ម៉េង បានលើកឡើងពីការផ្លាស់ប្តូរដោយជោគជ័យភាពឯកោផ្នែកនយោបាយ និងសេដ្ឋកិច្ចទៅជាប្រទេសមួយដែលធ្វើសមាហរណកម្មយ៉ាងសកម្មទៅក្នុងរចនាសម្ព័ន្ធ និងនិម្មាបនកម្មតំបន់ និងពិភពលោក។ ជាលទ្ធផល ក្នុងរយៈពេលជាង ២ទស្សវត្សចុងក្រោយនេះ កម្ពុជា សម្រេចបានកំណើនសេដ្ឋកិច្ចជាមធ្យមប្រចាំឆ្នាំក្នុងរង្វង់ ៧៧ភាគរយ ប្រកបដោយបរិយាប័ន្ន និងសមធម៌។
អ្នកឧកញ៉ា បានវាយតម្លៃខ្ពស់ចំពោះជោគជ័យដ៏ធំធេងរបស់កម្ពុជា មានការរីកចម្រើនផ្នែកសេដ្ឋកិច្ចរហូតមកដល់បច្ចុប្បន្ននេះ គឺបានប្រសូត្រចេញពីនយោបាយ ឈ្នះឈ្នះ របស់អតីតនាយករដ្ឋមន្ត្រី សម្តេចតេជោ ហ៊ុន សែន ដែលបានបញ្ចប់ជម្លោះស៊ីវិលរាប់ទសវត្សរ៍ ហើយត្រួសត្រាយផ្លូវសម្រាប់សន្តិភាពយូរអង្វែង ឯកភាពជាតិ និងបូរណភាពទឹកដី។
អ្នកឧកញ៉ា គិត ម៉េង បានគូសបញ្ជាក់ថា ។
អ្នកឧកញ៉ា បានគូសបញ្ជាក់ពីគោលដៅរបស់កម្ពុជាក្នុងការសម្រេចបានឋានៈជាប្រទេសមានចំណូលមធ្យមកម្រិតខ្ពស់នៅ ឆ្នាំ២០៣០ និងឋានៈជាប្រទេសចំណូលខ្ពស់នៅឆ្នាំ២០៥០។
ទោះយ៉ាងនេះក្តី អ្នកឧកញ៉ា គិត ម៉េង បានលើកឡើងថា មហិច្ឆតាទាំងនេះ ក៏កំពុងប្រឈមនឹងស្ថានភាពសេដ្ឋកិច្ចពិភពលោកបច្ចុប្បន្ន កំពុងស្ថិតក្នុងភាពមិនហ្នឹងនរ ដែលកើតចេញពីកត្តាសំខាន់ៗ មួយចំនួន៖ ការផ្លាស់ប្តូរនៅក្នុងលក្ខខណ្ឌសេដ្ឋកិច្ចនិងហិរញ្ញវត្ថុពិភពលោក ការកើនឡើងនៃការប្រកួតប្រជែងភូមិសាស្ត្រនយោបាយក្នុងចំណោមមហាអំណាចសេដ្ឋកិច្ចធំៗ សង្គ្រាមពាណិជ្ជកម្មកាន់តែខ្លាំងក្លា ការកើនឡើងការគាំពារនិយម ការប្រែប្រួលអាកាសធាតុ និងជម្លោះអន្តរជាតិដែលកំពុងបន្ត ជាពិសេសនៅអឺរ៉ុបដែលលាតសន្ធឹងទៅមជ្ឈិមបូព៌ា និងអាស៊ី កំពុងជះឥទ្ធិពលអវិជ្ជមានដល់សេដ្ឋកិច្ចកម្ពុជា។