គួរបញ្ជាក់ថា កាលពីខែមេសា ឆ្នាំនេះ លោក ដូណាល់ ត្រាំ បានប្រកាសចំណាត់ការដំឡើងពន្ធគយដ៏ចម្រូងចម្រាស លើប្រទេសនានាជុំវិញពិភពលោក ប៉ុន្តែប៉ុន្មានថ្ងៃក្រោយមក បានសម្រេចផ្អាកការអនុវត្តចំណាត់ការនោះវិញជាបណ្តោះអាសន្ន សម្រាប់រយៈពេល៩០ថ្ងៃ ដើម្បីទុកឱកាសឱ្យប្រទេសទាំងនោះ ចរចារកកិច្ចព្រមព្រៀងពាណិជ្ជកម្មជាមួយសហរដ្ឋអាមេរិក។ យ៉ាងណាមិញ មកទល់ពេលនេះ អាមេរិកហាក់ទើបសម្រេចបានផ្លូវការ កិច្ចព្រមព្រៀងពាណិជ្ជកម្មជាមួយចក្រភពអង់គ្លេសមួយប៉ុណ្ណោះ ខណៈកាលពីចុងសប្តាហ៍មុននេះ លោក ត្រាំ បានប្រកាសថា ទីក្រុងវ៉ាស៉ីនតោន សម្រេចបានកិច្ចព្រមព្រៀងពាណិជ្ជកម្មគោលមួយ ជាមួយចិន។ កន្លងមក រដ្ឋបាលលោក ត្រាំ ធ្លាប់បានដាក់គោលដៅថា នឹងសម្រេចឱ្យបានកិច្ចព្រមព្រៀងជាមួយប្រទេសយ៉ាងហោច៩០ ក្នុងរយៈពេល៩០ថ្ងៃ៕