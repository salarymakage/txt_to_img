លោក ហៀម ឃួន អភិបាលរងខេត្ត បានជម្រាបជូនថា ពិធីបំពាក់គ្រឿងឥស្សរិយយស ការងារជូនមន្ត្រីរាជការ និងមន្ត្រីជាប់កិច្ចសន្យា ដែលបានបំពេញការងាររយៈពេល១០ឆ្នាំ និងពុំធ្លាប់បានទទួលគ្រឿងឥស្សរិយយស ថ្នាក់សំរិទ្ធ ជាមេដាយដំបូង ផ្តោតទៅលើក្រុមគោលដៅ ចំនួន៣ប្រភេទគឺ៖ មន្ត្រីរាជការ និងមន្ត្រីជាប់កិច្ចសន្យា ក្នុងរចនាសនម្ព័ន្ធសាលាខេត្ត មន្ទីរសុខាភិបាលនៃរដ្ឋបាលខេត្ត និងមន្ទីរអប់រំយុវជន និងកីឡាខេត្ត សរុបមានចំនួន៨១៥នាក់។ ពិធីបំពាក់នេះ ដោយផ្អែកទៅតាមការណែនាំ របស់សម្តេចបវរធិបតី ហ៊ុន ម៉ាណែត នាយករដ្ឋមន្ត្រីនៃកម្ពុជា ក្នុងពិធីបិទសន្និបាត របស់ក្រសួងមុខងារសាធារណៈ កាលពីថ្ងៃទី២០ ខែមីនា ឆ្នាំ២០២៥កន្លងទៅ ដោយស្នើឱ្យគ្រប់ក្រសួង ស្ថាប័ន រាជធានី ខេត្ត ធ្វើការពិនិត្យ ស្រាវជ្រាវ និងរៀបចំមន្ត្រីរាជការ និងមន្ត្រីជាប់កិច្ចសន្យា ដែលបានបំពេញការងាររយៈពេល១០ឆ្នាំឡើងទៅ ដើម្បីស្នើសុំផ្តល់គ្រឿងឥស្សរិយយស ជូនជាករណីពិសេស។