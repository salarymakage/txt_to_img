បន្ថែមលើសពីនេះ លោកបណ្ឌិត សម តារា បានណែនាំដល់អាជ្ញាធរ ត្រូវចូលរួមក្រើនរំលឹកដល់ប្រជាពលរដ្ឋនៅមូលដ្ឋាន ខិតខំធ្វើស្រូវរដូវវស្សាឲ្យបានទាន់ពេលវេលា ខណៈមានភ្លៀងធ្លាក់ជាបន្តបន្ទាប់ដែលជាការអំណោយផលមួយ ក្នុងការធ្វើស្រែ ចម្ការ។ ជាមួយគ្នានេះត្រូវយកចិត្តទុកដាក់ចំពោះពលករ ដែលធ្វើការចំណាកស្រុកពីប្រទេសថៃ មកស្រុកកំណើត ត្រូវណែនាំពួកគាត់ឲ្យទៅចុះឈ្មោះ ចូលបម្រើការងារនៅតាមបណ្ដារោងចក្រសហគ្រាសនានា នៅក្នុងខេត្តស្វាយរៀងដែលបច្ចុប្បន្នខេត្ត ក៏មានតម្រូវការកម្លាំងពលកម្មជាច្រើននាក់ផងដែរ។