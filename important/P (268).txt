លោក ប៉ែន បូណា រដ្ឋមន្រ្តីប្រតិភូអមនាយករដ្ឋមន្រ្តី និងជាប្រធានអង្គភាពអ្នកនាំពាក្យរាជរដ្ឋាភិបាល បានអះអាងថា រយៈពេល ១ខែហើយដែលកងទ័ពថៃ បានឈ្លានពានចូលទឹកដីកម្ពុជា នៅតំបន់មុំ៣ ដែលនាំឱ្យកងទ័ពកម្ពុជាមួយរូប ត្រូវពលីជីវិត ហើយថៃ មិនមានដំណោះស្រាយអ្វីសម្រាប់កម្ពុជា។ ហេតុដូច្នេះហើយ រដ្ឋាភិបាលកម្ពុជា នៅតែរក្សាជំហរដាច់ណាត់ប្ដឹងថៃ ទៅតុលាការយុត្តិធម៌អន្តរជាតិ ។ ការអះអាងរបស់លោក ប៉ែន បូណា បែបនេះបានធ្វើឡើងនៅក្នុងកិច្ចពិភាក្សារបស់កម្មវិធី   នៅថ្ងៃសៅរ៍សប្ដាហ៍កន្លងទៅ។