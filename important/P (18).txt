ដើម្បីអាចដឹកនាំ និងគ្រប់គ្រងគុនខ្មែរលើពិភពលោកបាន ចាំបាច់សហព័ន្ធគុនខ្មែរជាតិ គឺសហព័ន្ធកីឡាប្រដាល់គុនខ្មែរ និងសហព័ន្ធគុនខ្មែរអន្ដរជាតិ ត្រូវមានឯកភាពផ្ទៃក្នុងតែមួយ និងសម្លេងតែមួយ។ នេះបើតាមការលើកឡើងរបស់លោក វ៉ាត់ ចំរើន ប្រធានស្ដីទីសហព័ន្ធគុនខ្មែរអន្ដរជាតិ។
ការគូសបញ្ជាក់នេះ បន្ទាប់ពីសហព័ន្ធគុនខ្មែរអន្ដរជាតិ បានរៀបចំពិធីប្រគល់តួនាទីភារកិច្ចថ្នាក់ដឹកនាំ កាលពីថ្ងៃពុធកន្លងទៅ ក្រោយមានការកែទម្រង់ដ៏ធំ ក្រោយលោក មាម រ៉ា ជាប្រធានសហព័ន្ធ ជាប់បំពេញបេសកកម្មការងារយៈពេលយូរនៅក្រៅប្រទេស ហើយបានប្រគល់តួនាទីប្រធានស្ដីទី ដល់លោក វ៉ាត់ ចំរើន និងប្រគល់តួនាទីជា អគ្គលេខាធិការស្ដីទី ដល់លោក ខូវ ឆាយ ប្រធានសហព័ន្ធកីឡាប្រដាល់គុនខ្មែរ។
លោក វ៉ាត់ ចំរើន បន្ដថា ការផ្ទេរ និងកែសម្រួលតួនាទីភារកិច្ចនេះ គឺដើម្បីសម្រួលដល់យន្ដការងារផ្ទៃ ក៏ដូចជាការពង្រឹងសមត្ថភាពការងារ រវាងសហព័ន្ធគុនខ្មែរជាតិ និងសហព័ន្ធគុនខ្មែរអន្ដរជាតិ ឲ្យកាន់តែល្អប្រសើរ ពិសេសតំណែងអគ្គលេខាធិការស្ដីទី ក្នុងនាមប្រធានសហព័ន្ធកីឡាប្រដាល់គុនខ្មែរ ដែលត្រូវទទួលភារកិច្ចក្នុងការរៀបចំការងាររដ្ឋបាល បច្ចេកទេស និងការងារទំនាក់ទំនងអន្ដរជាតិឲ្យកាន់តែរឹងមាំជាងមុន។
លោកបានសង្កត់ធ្ងន់ថា ។