លោក ប៉ុក បូរក្ស ប្រធាននាយកដ្ឋានភាពយន្ត និង ផ្សព្វផ្សាយវប្បធម៌ នៃក្រសួងវប្បធម៌ និងវិចិត្រសិល្បៈតំណាងដ៏ខ្ពង់ខ្ពស់ លោកជំទាវបណ្ឌិតសភាចារ្យរដ្ឋមន្ត្រី ភឿង សកុណា បានថ្លែងសុន្ទរកថា ដោយមានប្រសាសន៍ថា កិច្ចសហប្រតិបត្តិការនេះ បានបង្ហាញយ៉ាងពេញលេញ នូវភាពជួយគ្នាទៅវិញទៅមក ដោយក្រុមការងារចិនផ្តល់ការគាំទ្រផ្នែកបច្ចេកទេស និងក្រុមការងារកម្ពុជាផ្តោតលើ វប្បធម៌ក្នុងស្រុក ហើយអ្នកបង្កើតមាតិកាគឺផ្តោតលើនវានុវត្តន៍មាតិការបស់ខ្លួន។ ក្រសួងវប្បធម៌ និងវិចិត្រសិល្បៈនឹងគាំទ្រយ៉ាងពេញទំហឹង ដល់ការអភិវឌ្ឍន៍វេទិកា   ហើយ ទន្ទឹងរង់ចាំដៃគូសហប្រតិបត្តិការចិន កសាងមូលដ្ឋាន និងឧស្សាហកម្មបណ្តុះបណ្តាលធនធានមនុស្សវប្បធម៌ឌីជីថល  នៅកម្ពុជា ក្នុងគោលដៅចង់បង្ហាញពី ភាពច្នៃប្រឌិតរបស់យុវជនកម្ពុជាជំនាន់ថ្មី ដើម្បីធ្វើឱ្យវប្បធម៌ខ្មែរកាន់តែមានភាពរស់រវើក។