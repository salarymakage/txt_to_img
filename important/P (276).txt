ក្នុងឱកាសនោះ លោកបណ្ឌិត សម តារា បានថ្លែងពាំនាំនូវការផ្ដាំផ្ញើសាកសួរសុខទុក្ខ ពីសម្ដេចកិត្តិសង្គហបណ្ឌិត ម៉ែន សំអន ប្រធានក្រុមការងារគណបក្សប្រជាជនកម្ពុជា ចុះជួយខេត្តស្វាយរៀង ដែលជានិច្ចការសម្ដេចតែងតែនឹករលឹក ដល់បងប្អូនប្រជាពលរដ្ឋទាំងអស់ នៅទូទាំងខេត្ត និងតែងតែចាត់ឱ្យក្រុមការងារចុះមូលដ្ឋាន យកចិត្តទុកដាក់ដោះស្រាយទុកលំបាក និងតម្រូវការ ក៏ដូចជាការសំណូមពរនានារបស់ប្រជាពលរដ្ឋផងដែរ។