លោក ខូយ រីដា អភិបាលខេត្តពោធិ៍សាត់ បានថ្លែងនូវការកោតសរសើ ដល់មន្រ្តីរាជការ និងមន្ត្រីជាប់កិច្ចសន្យា ក្នុងរចនាសនម្ព័ន្ធសាលាខេត្ត មន្ទីរសុខាភិបាលនៃរដ្ឋបាលខេត្ត និងមន្ទីរអប់រំយុវជន និងកីឡាខេត្តទាំងអស់ ដែលបានខិតខំប្រឹងប្រែង និងមានស្នាដៃល្អ ក្នុងការបំពេញការងារកន្លងមក ដោយឈរលើម៌ាគា គោលនយោបាយរបស់រដ្ឋាភិបាលកម្ពុជា។ ដោយពិនិត្យឃើញ ពីគុណបំណាច់របស់មន្ត្រីរាជការ មន្ត្រីជាប់កិច្ចសន្យា ដែលបានអនុវត្តការងារកន្លងមកនោះ សម្តេចបវរធិបតី ហ៊ុន ម៉ាណែត នាយករដ្ឋមន្ត្រី នៃកម្ពុជា បានផ្តល់គោលការណ៍ឱ្យថ្នាក់ក្រោមជាតិ រៀបចំសំណើសុំមន្ត្រីរាជការ និងមន្ត្រីជាប់កិច្ចសន្យា ដើម្បីបានទទួលគ្រឿងឥស្សរិយយស។ លោកបានបន្តថា ការលើកទឹកចិត្តនាពេលនេះ គឺពិតជាសាកសមបំផុត ដែលមន្ត្រីយើងកន្លងមកបានយកអស់នូវកម្លាំងកាយចិត្ត និងស្មារតីគ្រប់បែបយ៉ាង ក្នុងបេសកកម្មបម្រើជាតិ មាតុភូមិ ឆ្លើយតបការផ្តល់សេវាតាមមុខជំនាញរបស់ខ្លួន ប្រកបដោយជោគជ័យ ក្រោមម្លប់សុខសន្តិភាព។