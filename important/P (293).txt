លោកបានគូសបញ្ជាក់ថា រាជរដ្ឋាភិបាលកម្ពុជា នីតិកាលទី៧ នៃរដ្ឋសភា បាននឹងកំពុងបន្តយកចិត្តទុកដាក់ ក្នុងការអភិវឌ្ឍប្រទេសជាតិ និងកែទម្រង់ក្នុងគោលដៅបម្រើឧត្តមប្រយោជន៍ជាតិ ព្រមទាំងបានដាក់ចេញនូវវិធានការគន្លឹះ ទៅតាមវិស័យអាទិភាព និងបង្កើននូវយន្តការ ចក្ខុវិស័យ ក្នុងការដោះស្រាយបញ្ហាប្រឈម និងធានាប្រសិទ្ធិភាព ស័ក្តិសិទ្ធ ទៅនឹងសេចក្តីត្រូវការរបស់ប្រជាពលរដ្ឋ។ លើសពីនេះទៅទៀតរាជរដ្ឋាភិបាលកម្ពុជា បានលើកទឹកចិត្ត ចំពោះមន្ត្រីរាជការ តាមរយៈផ្តល់នូវគ្រឿងឥស្សរិយស និងការតម្លើងប្រាក់បៀរវត្សជារៀងរាល់ឆ្នាំ ទៅតាមកំណើនសេដ្ឋកិច្ចជាតិ។