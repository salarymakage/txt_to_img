សម្ដេចតេជោ ហ៊ុន សែន ប្រធានព្រឹទ្ធសភានៃកម្ពុជា នៅព្រឹកថ្ងៃទី៣ ខែកក្កដា ឆ្នាំ២០២៥នេះ បានអញ្ជើញជាអធិបតីភាពក្នុងពិធីជួបសំណេះសំណាលជាមួយសិស្ស និស្សិត និងលោកគ្រូ អ្នកគ្រូ នៅមជ្ឈមណ្ឌលអប់រំបណ្ដុះបណ្ដាល ជា ស៉ីមមកំចាយមារ ដែលមានទីតាំងស្ថិតនៅស្រុកកំចាយមារ ខេត្តព្រៃវែង។
ខាងក្រោមជាប្រសាសន៍សំខាន់ៗរបស់ សម្ដេចតេជោ ហ៊ុន សែន៖
សម្ដេចតេជោ ហ៊ុន សែន ផ្ដើមមតិសំណេះសំណាលជាមួយសិស្ស និស្សិត និងលោកគ្រូ អ្នកគ្រូ នៃមជ្ឈមណ្ឌលអប់រំ បណ្ដុះបណ្ដាល ជាស៉ីមកំចាយមារ ដោយនាំយកនូវព្រះរាជបណ្ដាំរបស់ព្រះមហាក្សត្រ និងហ្លូងម៉ែ ជូនអ្នកចូលរួមទាំងអស់
សម្ដេចតេជោ ហ៊ុន សែន បានថ្លែងថា ឥស្សរជន និងថ្នាក់ដឹកនាំកម្ពុជា បានជួបជុំគ្នាប្រារព្ធពិធីបុណ្យ ដើម្បីរំលឹកគុណដល់សម្ដេចធម្មពោធិ៍សាល ជា ស៉ីម និងលោកជំទាវ
សម្ដេចតេជោ ហ៊ុន សែន បានថ្លែងថា ទស្សនកិច្ចរបស់នាយករដ្ឋមន្ដ្រីសិង្ហបុរី បានរៀបចំឲ្យសម្ដេចជួបមុន ទើបសម្ដេចអាចចេញមកកម្ពុជាបុណ្យសម្ដេច ជា ស៉ីម នៅស្រុកកំចាយមារ ខេត្តព្រៃវែង
សម្ដេចតេជោ ហ៊ុន សែន បានថ្លែងប្រាប់ថ្នាក់ដឹកនាំជំនាន់មុនទាំងអស់ ត្រូវបន្ដបម្រើការងារជូនជាតិយ៉ាងតិចណា២០ឆ្នាំបន្ដទៀត ជាមួយសម្ដេច
សម្ដេចតេជោ ហ៊ុន សែន បានថ្លែងថា កម្លាំងសម្ដេចនៅមាំ តារមយៈការវាយកូនគោលនៅខ្លាំង
សម្ដេចតេជោ ហ៊ុន សែន បានថ្លែងនូវការកោតសរសើរ របស់ថ្នាក់ដឹកនាំ គណៈគ្រប់គ្រង សាស្ដ្រាចារ្យ លោកគ្រូ អ្នកគ្រូ និងសិស្ស និស្សិត នៅមជ្ឈមណ្ឌលអប់រំ បណ្ដុះបណ្ដាល ជា ស៉ីមកំចាយមារ
សម្ដេចតេជោ ហ៊ុន សែន បានថ្លែងថា ប្រវត្តិសាកលវិទ្យាល័យជាស៉ីមកំចាយមារ កើតឡើងតាំងពីជំនាន់ព្រះរាជាណាចក្រកម្ពុជាទី២មកម្ល៉េះ