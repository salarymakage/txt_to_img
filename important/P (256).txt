នាឱកាសនោះដែរលោក សរ សុវណ្ណ បានថ្លែងថា ការចាប់ឆ្នោតជ្រើសរើសនេះគឺធ្វើឡើងម្តងមួយខេត្តៗ និងធ្វើឡើងដោយតម្លាភាព សុក្រឹតភាព យុត្តិធម៌ និងអាចជឿទុកចិត្តបាន ដោយបង្ហាញឈ្មោះគ្រួសារដែលបានដាក់ពាក្យទាំងអស់ ទៅក្នុងប្រអប់ចាប់ឆ្នោត ដែលអាចមើលឆ្លុះបាន។ មុននឹងធ្វើការចាប់ឆ្នោតត្រូវបង្វិលធុងឆ្នោតដើម្បីច្របល់សន្លឹកឆ្នោតឱ្យបានសព្វល្អ ទើបអ្នកចាប់ឆ្នោតត្រូវចាប់យកសន្លឹកឆ្នោតម្តងមួយសន្លឹកៗហើយបង្ហាញជាសាធារណៈ ដោយប្រកាសឈ្មោះអ្នកដាក់ពាក្យសុំដី រាជធានី ខេត្ត ក្រុង ស្រុក ខណ្ឌ ឃុំ សង្កាត់ និងលេខបង្កាន់ដៃទទួលពាក្យ។