គិតត្រឹមថ្ងៃទី៣០ ខែមិថុនា ឆ្នាំ២០២៥នេះ ពលករខ្មែរដែលទើបត្រឡប់ពីប្រទេសថៃចំនួន ៨៣រូប ទទួលបានការងារធ្វើភ្លាមៗនៅខេត្តកោះកុងក្រោមការសម្របសម្រួលពីមន្ត្រីក្រសួងការងារ និងបណ្តុះបណ្តាលវិជ្ជាជីវៈដែលរួមមាន ទីភ្នាក់ងារជាតិមុខរបរ និងការងារ  មន្ទីរការងារ និងបណ្តុះបណ្តាលវិជ្ជាជីវៈ ខេត្តកោះកុង និងមន្ត្រីពាក់ព័ន្ធផ្សេងទៀត ក៏ដូចជាអាជ្ញាធរខេត្តកោះកុងផងដែរ។ នេះបើតាមការបញ្ជាក់ពីលោក យក់ សង្វាត ប្រធានមន្ទីរខេត្តកោះកុងនៅថ្ងៃទី៣០ ខែមិថុនានេះ។