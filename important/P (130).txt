ខណៈបាតុកម្មតវ៉ាប្រឆាំងលោកស្រី   បន្តរីករាលដាលជុំវិញការបែកធ្លាយកិច្ចសន្ទនាតាមទូរស័ព្ទជាមួយប្រធានព្រឹទ្ធសភាកម្ពុជា សម្ដេចតេជោ ហ៊ុន សែន នាយករដ្ឋមន្ត្រីថៃរូបនេះ កំពុងប្រឈមនឹងការគំរាមកំហែងដល់អំណាចរបស់លោកស្រី។ អ្នកនយោបាយថៃមកពីក្រុមផ្សេងៗគ្នា ក្នុងនោះរួមមានទាំងសមាជិកព្រឹទ្ធសភាបានដាក់ពាក្យបណ្ដឹងប្រឆាំង លោកស្រី  ដោយចោទប្រកាន់ពីបទរំលោភអំណាច បំផ្លាញសន្តិសុខជាតិ និងបំពានក្រុមសីលធម៌ស្ដង់ដារក្នុងនាមជានាយករដ្ឋមន្ត្រី។ ប្រសិនបើត្រូវបានរកឃើញថាមានទោសកំហុស ដូចការចោទប្រកាន់ពិតមែន នោះលោកស្រី  អាចនឹងត្រូវទម្លាក់ចេញពីតំណែងសម្រាប់ការបំពានរដ្ឋធម្មនុញ្ញ។ ចំណែកបទល្មើសពាក់ព័ន្ធនឹងសន្តិសុខជាតិ អាចឱ្យលោកស្រីប្រឈមនឹង ការកាត់ទោសប្រហារជីវិត ឬជាប់ពន្ធនាគារអស់មួយជីវិត។ ខាងក្រោមនេះជាចំណុចសំខាន់ៗគួរដឹងពីបណ្ដឹងតាមផ្លូវច្បាប់ប្រឆាំងលោកស្រី ៖