ជាមួយគ្នានេះ លោកបណ្ឌិត សម តារា បានជំរុញដល់អាជ្ញាធរមូលដ្ឋាន លើកកម្ពស់បន្ថែមទៀត ក្នុងការផ្តល់សេវាសាធារណៈ ជូនប្រជាពលរដ្ឋនៅមូលដ្ឋាន និងបង្កបរិយាកាស ដល់ប្រជាពលរដ្ឋ ក្នុងការប្រកបរបរចិញ្ចឹមជីវិត ជាពិសេសការពង្រីកមុខរបរកសិកម្ម ការបង្កបង្កើនផល និងចិញ្ចឹមសត្វ ក្នុងវិស័យវារីវប្បកម្ម ដើម្បីលើកកម្ពស់ជីវភាពគ្រួសារ និងសេដ្ឋកិច្ចជាតិ។ ទន្ទឹមទាំងនេះ ត្រូវថែរក្សាសុខភាពឱ្យបានល្អ និងរស់នៅដោយហូបស្អាត ផឹកស្អាត និងអនាម័យល្អ ជាពិសេសត្រូវរៀបចំបរិវេណជុំវិញផ្ទះឲ្យមានបរិស្ថានល្អ។