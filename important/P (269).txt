ក្រៅពីការបញ្ជាក់ជំហរដាច់ណាត់របស់រដ្ឋាភិបាលកម្ពុជា លោករដ្ឋមន្រ្តី បានបញ្ជាក់ថា អស់រយៈពេលយូរឆ្នាំមកហើយ ដែលកម្ពុជា បានតចរចាទ្វេភាគី ជាមួយរដ្ឋាភិបាលថៃ លើបញ្ហាព្រំដែនដែលនៅសេសសល់នេះ ប៉ុន្តែមិនមានលទ្ធផលអ្វីឡើយដោយសារតែថៃ ជ្រើសរើសប្រើប្រាស់ផែនទីឯកតោភាគី។ ដូច្នេះហើយ រាជរដ្ឋាភិបាល ដឹកនាំដោយសម្ដេចធិបតី ហ៊ុន ម៉ាណែត បានសម្រេចយកសូមណុំរឿងនេះទៅដោះស្រាយនៅតុលាការយុត្តិធម៌អន្តរជាតិ ។