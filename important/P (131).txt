សមាជិកព្រឹទ្ធសភាថៃមួយក្រុមមានគ្នា ៣៦នាក់ បានដាក់ញត្តិទៅកាន់តុលាការធម្មនុញ្ញ ដើម្បីទាមទារឱ្យទម្លាក់លោកស្រី  ពីតំណែងជានាយករដ្ឋមន្ត្រី ដោយចោទថាលោកស្រី បានរំលោភបំពានសុចរិតភាពនៃរដ្ឋធម្មនុញ្ញ និងក្រមសីលធម៌ស្ដង់ដារក្នុងនាមជានាយករដ្ឋមន្ត្រី។ ក្រុមសមាជិកព្រឹទ្ធសភានេះដដែលបានដាក់ពាក្យបណ្ដឹងដាច់ដោយឡែកមួយទៀតទៅកាន់ គណៈកម្មការជាតិប្រឆាំងអំពើពុករលួយ  ជាមួយការអះអាងថាការបែកធ្លាយកិច្ចសន្ទនាតាមទូរស័ព្ទរបស់លោកស្រីជាមួយសម្ដេចតេជោ គឺជាការរំលោភអំណាចធ្ងន់ធ្ងរ និងបំពានលើរដ្ឋធម្មនុញ្ញ ឬច្បាប់ផ្សេងទៀតរបស់ថៃ។